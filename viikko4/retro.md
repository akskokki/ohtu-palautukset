## Glad, Sad, Mad -retrospektiivitekniikka

Retrospektiivikokouksen alussa jokainen tiimin jäsen kirjoittaa ylös omasta mielestään sprintin huomionarvoiset seikat, niin hyvät kuin huonot. Aika: 10-15 min.

Tämän jälkeen jokainen selventää lyhyesti, mitä kirjoittamillaan seikoilla tarkoitti, ja sijoittaa sen osioihin "Glad", "Sad" ja "Mad" jaotellulle valkotaululle. Osiot kuvaavat sijoittajan omia tunteita kyseistä seikkaa kohtaan. Aika: 10-15 min.

Yksi tiimin henkilö ryhmittelee laput niin, että samanhenkiset seikat on yhdistetty omiin joukkoihinsa. Aika: <5 min.

Seuraavaksi äänestetään siitä, mistä joukoista pitäisi yhdessä keskustellä pidemmälle. Tämä onnistuu helposti niin, että jokainen voi merkitä vaikkapa korkeintaan viisi joukkoa, joista haluaa keskustellaa. Aika: <10 min.

Nyt kokouksen puheenjohtajan asemassa oleva henkilö käsittelee valkotaululla olevat seikat äänijärjestyksessä. Jokainen saa antaa käsiteltävistä asioista oman mielipiteensä, mutta keskustelun olisi tarkoitus keskittyä siihen, mitä konkreettisia toimenpiteitä niiden pohjalta pitäisi seuraavan sprintin aikana suorittaa. Aika: kunnes kokouksen alusta on kulunut 1 tunti, tai kaikki valkotaulun asiat on käyty läpi.